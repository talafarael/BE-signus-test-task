Social login — це можливість увійти в акаунт за допомогою соціальної мережі. У NestJS для цього зазвичай використовують nestjs-passport.
Якщо уявити процес у вигляді схеми, то спочатку користувач на фронті переходить за URL нашого сайту, наприклад, /auth/google.
Далі з бекенда відбувається редірект користувача на сторінку авторизації Google, де він підтверджує вхід у акаунт.
Після успішної авторизації на бек прилітають дані користувача від Google — наприклад, пошта, ім'я, аватарка, а також може приходити accessToken, який дозволяє інтегруватися з іншими сервісами та додатками, наприклад, Google Calendar або GitHub.
Далі на бекенді ми зберігаємо користувача у базу даних або виконуємо іншу необхідну логіку, після чого редіректимо користувача назад на фронт.


